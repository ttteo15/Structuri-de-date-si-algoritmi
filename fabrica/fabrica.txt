Vom simula un proces simplificat de producție într-o fabrică. Fabrica primește materie primă, care trece printr-un proces de recepție, apoi prin producție, apoi prin livrare. Deci toate produsele pot fi in una din cele 4 stări: nerecepționate, recepționate, procesate, livrate. La ușa fabricii ajung un număr de camioane cu materie primă pe care fabrica le va procesa. Scrieți un program care să simuleze acest proces.

Date de intrare
Pe prima linie se dă un număr n reprezentând numărul de camioane cu materie primă care ajung la poarta fabricii. Pe a doua linie se află n coduri numerice (numere întregi, fără semn, pe 32 de biți) care identifică camioanele, separate prin whitespace, în ordinea în care acestea au ajuns la fabrică.

Pe a treia linie se află o secvență de 0 sau mai multe litere: r, p sau l, care reprezintă procesul ce se va executa în fabrica: recepție, producție sau livrare. În fiecare moment poate avea loc doar unul dintre cele 3 procese.

Exemplu:

5
100 134 15 71 43
rplrrppl
Date de ieșire
La ieșire se vor afișa pe 4 rânduri, codurile materiilor prime aflate în lanțul de producție astfel încât: pe prima linie se vor afișa codurile nerecepționate, pe a doua linie codurile camioanelor recepționate, pe a treia linie codurile care au trecut prin producție și pe a patra linie codurile produselor livrate. Pentru ușurință, după fiecare cod afișat se va scrie un spațiu și se va adăuga un caracter newline și după ultima linie.

Exemplu (pentru intrarea de mai sus):

71 43 

15 
100 134 