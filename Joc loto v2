Joc loto (v2)
Să se realizeze un program care să listeze participanții la o extragere a loteriei și sumele câștigate de aceștia. Se introduce de la tastatură o secvență de 2 numere câștigătoare și se stabilește premiul acordat fiecărui jucător. Un jucător poate juca maxim 10 numere întregi, din intervalul [1, 49]. Se premiază ghicirea a 1 (categoria 2), respectiv 2 (categoria 1) numere. Fondul total de câștiguri se împarte după cum urmează:

70% se alocă categoriei 1;
30% se alocă categoriei a 2-a;
În cazul în care există mai mulţi câştigători în cadrul unei categorii, indiferent de numărul acestora, contravaloarea premiul se împarte în mod egal între toţi câştigătorii categoriei respective.

Să se realizeze în limbajul C următoarele:

o funcție ce permite extragerea (citirea de la tastatură) și stocarea unei secvențe de 2 numere câștigătoare și citirea de la tastatură a fondului total de câștiguri;
o funcție ce determină câte numere câștigătoare au fost ghicite de către fiecare jucător;
o funcție care calculează suma alocată pentru fiecare categorie, în parte;
o funcție care calculează suma câștigată de fiecare jucător, în parte;
o funcţie care afişează numele şi suma câştigată pentru fiecare jucător;
un program ce integrează funcțiile realizate anterior pentru a rezolva problema enunțată.
